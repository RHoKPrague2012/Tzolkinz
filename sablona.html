<!doctype html>
<html>

	<head>
		<meta charset="utf-8"/>
		<title></title>
		<!--[if lt IE 9]>
			<script src="http://html5shim.googlecode.com/svn/trunk/html5.js"></script>
		<![endif]-->
		<link rel="stylesheet" media="all" href="css/styles.css"/>
		<meta name="viewport" content="width=device-width, initial-scale=1"/>
		<!-- Adding "maximum-scale=1" fixes the Mobile Safari auto-zoom bug: http://filamentgroup.com/examples/iosScaleBug/ -->
		
		
		
	</head>
	
	<body lang="cs">
	
	<div id="containter">
	
	<h3>Jak je potravina vhodná?</h3>
	
	<form class="searchform">

<div id="diet_type">
	typ diety: <select id="select_diet">
				<option selected value="1">nízkosacharidová</option>
				<option value="1">bezlepková</option>
	</select>
</div>

	<input type="text" id="searchbox" value="název potraviny">




<div id="search_button">
	<input type="button" value="hledej" class="searchbutton">

</div>

	</form>
		
		
		
<p>	A tak se národem šíří petice na podporu Jaroslava Šebesty, který na konci dubna střelil šípem z kuše do hlavy devětatřicetiletého muže, který se mu s příbuznými motal kolem pozemku. Už žádné slitování se zloději, byť by chtěli štípnout jenom šrot – darebáci se nemají čemu divit, když přijdou k újmě, volají občané hladoví po spravedlnosti.

<p>Hladovím po ní spolu s nimi, protože je mi málo věcí svatějších než soukromý majetek. Je ale kuše v téhle zemi tím správným kuchařským náčiním?

<p>Ono by totiž nemuselo být dost šípů, aby se dostalo na každou hlavu. Tak například podle loňského výzkumu britské agentury Centre for Retail Research se v českých obchodech krade nejvíc z celé Evropské unie.

<p>A pozor, pokud byste to chtěli svést na minoritu, která tu může za vše (říkala to tak jedna kamarádka…), všimněte si dalších čísel: 35 procent krádeží mají na svědomí zaměstnanci, za další můžou dodavatelé. Zákazníci štípnou ani ne půlku. Rasistické předsudky tak dostanou ťafku buď z jedné, nebo z druhé strany: buď nám tu čórujou i nordické a slovanské rasy, nebo Romové chodí do práce a podnikají…

<p>Takže: střelili byste do hlavy kuší prodavačku, která vám nenamarkovala večerní nákup? Měli byste. Ta liška si právě na účet svého zaměstnavatele přišla na víc než zloděj kovů jedním výsadkem.

<p>A majitelé restaurací by mohli své už tak zoufalé jídelní lístky doplnit ještě o pět slov: „Jestliže nedostanete při placení účtenku z pokladny, jste našimi hosty. Obsluhu můžete střelit do hlavy…“
		
	</div>
	</body>
</html>